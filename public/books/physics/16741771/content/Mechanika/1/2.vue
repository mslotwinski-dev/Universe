<template>
  <Article>
    <Begin nr="1.2" advanced="0"> Foton </Begin>
    <h3>Kwanty promieniowania</h3>
    <Section>
      Odkrycie przez Plancka rozkładu promieniowania spowodowało burzę wśród
      fizyków, tworzyło bowiem więcej pytań niż odpowiedzi. Sam Planck nie
      przyznawał się do otrzymanego wyniku, a nawet próbował go obalić jako
      niefizyczny. Właściwą interpretację podał dopiero Einstein w 1905 roku.
      Wysunął on hipotezę, że promieniowanie elektromagnetyczne (w tym światło)
      jest skwantowane i istnieje w postaci cząstek (kwantów, porcji) zwanych
      fotonami. Interpretacja ta powinna cię zdziwić, bowiem cały poprzedni tom
      poświęciliśmy opisowi światła jako fali sinusoidalnej. Co więcej,
      opisywaliśmy ją jako kombinację wzajemnie przeplatających się pól
      elektrycznych i magnetycznych, z które każde drga z częstotliwością f. W
      jaki sposób fala drgająych pól może składać się z cząstek? Czym jest
      foton?
    </Section>
    <Section>
      Właściwie pojęcie to dotąd nie jest w pełni zrozumiałe, a jego
      interpretacja jest znacznie trudniejsza niż wyobrażał sobie Einstein.
      Cząstkę tą oznaczamy symbolicznie literą <M c="\gamma" />, tak jak
      elektron oznaczaliśmy <M c="e^-." /> Zacznijmy od najbardziej podstawowych
      właściwości. które można przypisać każdej cząstce. Jest to energia i pęd.
      Po pierwsze, energia potencjalna. Czy foton ją w ogóle może posiadać?
      Foton nie posiada masy, więc nie może oddziaływać grawitacyjnie. Nie
      posiada również ładunku, więc nie oddziałuje elektromagnetycznie. Jest on
      więc cząstką absolutnie swobodną, więc nie posiada energii potencjalnej.
      Energii spoczynkowej ze względu na brak masy również nie posiada. Energii
      kinetycznej nie może mieć również, ze względu na zerową masę. Jakim cudem
      więc może energię posiadać?
    </Section>
    <Section>
      Popełniliśmy błąd w rozumowaniu, foton bowiem nie jest cząstką klasyczną i
      nie słucha się zasad, które zostały przez nas wyprowadzone dla
      makroświata. Właściwą energię fotonu można wyprowadzić z równania
      Schrödingera. Równania czego? Spokojnie, przyjdzie czas na to, aż je
      wprowadzimy. Póki co, wystarczy abyś wiedział, że jest to najważniejsze
      równanie mechaniki kwantowej. Pełni analogiczną rolę, jaką pełnią zasady
      dynamiki Newtona w mechanice klasycznej, albo równania Maxwella w
      elektrodynamice. Używając go możemy wyprowadzić energię fotonu i jest ona
      proporcjonalna do jego częstotliwości.
    </Section>
    <Math center="true" nr="1.8">
      {\displaystyle E_\gamma = \frac{hc}{\lambda}} = hf
    </Math>
    <Section>
      Już ten wzór widzieliśmy, prawda? Dokładnie on występował w prawie
      Plancka. Teraz wiemy co on oznacza. Jeśli ma energię powinien mieć pęd,
      prawda? Tylko co podstawimy za masę, tu robi się kłopot. Przyrównajmy
      energię fotonu do znanego mc<M c="^2" />, a następnie wyliczmy z niego
      odpowiednik masy.
    </Section>
    <Math center="true" nr="1.9">
      {\displaystyle \frac{hc}{\lambda} = mc^2 \Rightarrow m = \frac{h}{ \lambda
      c} }
    </Math>
    <Section>
      Foton oczywiście nie ma masy, ale w ten sposób można mu ją przypisać na
      potrzeby wzorów. Teraz zostało podstawić do wzoru na pęd, czyli pomnożyć
      przez c. Otrzymujemy wzór na pęd fotonu.
    </Section>
    <Math center="true" nr="1.9">
      {\displaystyle p = \frac{h}{ \lambda } }
    </Math>
  </Article>
</template>
