<template>
  <Article>
    <Chapter nr="7" book="physics"> Energia </Chapter>
    <Begin nr="7.1" advanced="0"> Energia kinetyczna i praca </Begin>
    <h3>Czym jest energia?</h3>
    <Section>
      Zasady dynamiki Newona umożliwiają analizowanie właściwie wszystkich
      rodzajów ruchów. Może to być jednak bardzo skomplikowane i wymagać
      szczegółowych paramatrów, których nie znamy. Na przykład wyobraź sobie
      krążek, który ześlizguje się po pochyłym torze, na którym jest wiele
      wzniesień i spadków. Przykładowym zadaniem może być obliczenie prędkości
      na samym końcu ruchu znając jedynie wysokość z jakiej krążek startuje. Czy
      możesz obliczyć to korzystając jedynie z zasad Newtona? W zasadzie tak,
      ale musisz dokładnie wiedzieć, jak zmienia się nachylenie toru wzdłuż
      całej drogi krążka, a obliczenia byłyby skrajnie złożone.
    </Section>
    <Section>
      Już dawno temu naukowcy i inżynierowie doszli do wniosku, że ruch można
      badać również w inny sposób. Metoda ta stała się tak użyteczna, że
      znalazła swoje zastosowanie we wszystkich działach fizyki, a nawet w
      chemii, geografii i biologii. W metodzie tej korzystamy z energii.
    </Section>
    <Section>
      Energia może mieć wiele postaci. Termin energia ma w rzeczywistości tak
      szerokie znaczenie, że ciężko wskazać jego klarowną definicję. Technicznie
      rzecz biorąc, jest to wielkość skalarna, charakteryzująca stan, w jakim
      znajduje się ciało lub układ ciał. Ta definicja jest jednak tak ogólna, że
      na wiele nam się nie przyda.
    </Section>
    <Section>
      Energia to liczba, jaką przypisujemy do układu ciał, jednak co ona
      dokładnie reprezentuje? Po pierwsze, jeśli siła zmienia stan jednego z
      ciał, na przykład wprawiając je w ruch, to liczba ta się zmienia.
      Zacznijmy od pierwszej i najprostszej postaci energii, jaką znamy, która
      jest energia kinetyczna.
    </Section>
    <Section>
      Energia kinetyczna (oznaczana <M s="E_k" />, EK lub T) jest zależna od
      prędkości ciała i od masy. Ciało, które porusza się z określoną prędkością
      po zderzeniu zmniejsza swoją energię działając przy tym siłą, na ciało, z
      którym się zderza. Definicja energii jest więc spełniona.
    </Section>
    <Formula nr="7.1">E_k = \frac{1}{2}mv^2</Formula>
  </Article>
</template>
