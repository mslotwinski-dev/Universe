<template>
  <Article>
    <Begin nr="4.4" advanced="0"> Układy odniesienia</Begin>
    <Right>
      <i>Z podręcznika Johna Taylora<br />Mechanika klasyczna</i>
    </Right>
    <h3>Rola pierwszej zasady dynamiki</h3>
    <Section>
      Z pozoru może się wydawać, że druga zasada dynamiki Newtona zawiera w
      sobie pienvsza. Jeśli na ciało nie działają żadne siły, to F = 0 i z
      drugiej zasady dynamiki otrzymujemy a = 0, czyli pienvsza zasadę dynamiki.
      Jest tu jednak pewna ważna subtelność, a pierwsza zasada dynamiki ma do
      odegrania ważną rolę. Zasady dynamiki Newtona nie mogą być bowiem
      prawdziwre we wszystkich możliwych układach odniesienia.
    </Section>
    <Section>
      Aby się o tym przekonać, rozważmy pierwrszą zasadę dynamiki i wyobraźmy
      sobie układ odniesienia — nazwijmy go S — w którym jest ona słuszna. Jeśli
      na przykład początek układu S jego osie są nieruchome wzgledem powierzchni
      Ziemi, to z bardzo dobrym przybliżeniem w układzie tym spełniona jest
      pierwsza zasada dynamiki (zasada bezwładności): całkowita siła działająca
      na klocek umieszczony na poziomej powierzchni jest równa zeru, zatem
      zgodnie z pierwszą zasadą dynamiki porusza się on ze stałą prędkością.
      Poniewraż w układzie S spełniona jest zasada bezwładności, więc układ taki
      nazywamy inercjalnym układem odniesienia. Jeśli wprowadzimy drugi układ
      odniesienia, oznaczony S', który porusza się wrzględem S ze stałą
      prędkością, to względem takiego układu ten sam klocek również będzie się
      poruszał ze stałą prędkością. Stwierdzamy zatem, że S ' także jest
      inercjalnym układem odniesienia.
    </Section>
    <Section>
      Jeśli jednak wprowadzimy trzeci układ odniesienia, oznaczony S", który
      porusza się ruchem przyspieszonym wzgledem S, to względem takiego układu
      klocek będzie poruszał się z niezerowym przyspieszeniem. Oznacza to, że w
      układzie S" zasada bezwładności nie obowiązuje, dlatego taki układ S"
      nazwiemy nieinercjalnym układem odniesienia. Chcę podkreślić, że nie ma
      niczego tajemniczego w tym rezultacie.
    </Section>
    <Section>
      Układ S' może być układem odniesienia związanym z ekspresowym pociągiem,
      poruszającym się ze stałą prędkością po prostoliniowym torze, a klocek
      poruszający się bez tarcia może być na przykład kostką lodu umieszczoną na
      podłodze pociągu, jak to pokazuje. Kostka lodu obserwowana z pociągu
      (układ odniesienia S') jest początkowo w spoczynku i pozostaje w
      spoczynku, co zgadza się z pierwszą zasadą dynamiki. W stosunku do podłoża
      (układ S ) kostka lodu porusza się z taką samą prędkością co pociąg,
      zarówno w chwili początkowej, jak i w chwilach późniejszych, co znów jest
      zgodne z pierwszą zasadą dynamiki.
    </Section>
    <Image src="dynamika/1.png">Różne układy odniesienia</Image>
    <Section>
      Zastanówmy się teraz, co by się stało, gdybyśmy takie samo doświadczenie
      przeprowadzili w drugim pociągu (układ S"), który porusza się coraz
      szybciej do przodu. W miarę jak pociąg przyspiesza, kostka lodu pozostaje
      coraz bardziej z tyłu — w stosunku do S" kostka przyspiesza do tyłu, mimo
      że całkowita działająca na nią siła jest równa zeru. Jasno widać, że układ
      S" jest nieinercjalnym układem odniesienia i że żadne z dwóch praw
      dynamiki nie może być w nim spełnione. Do podobnego wniosku doszlibyśmy,
      gdyby układ S" był związany z wirującą karuzelą. Klocek, gdy całkowita
      siła działająca na niego jest równa zeru, nie będzie poruszał się względem
      S" ruchem prostoliniowym, zatem zasady dynamiki Newtona nie będą
      spełnione.
    </Section>
    <h3>Zakres stosowalności zasad newtona</h3>
    <Section>
      Widzimy więc, że dwie zasady dynamiki Newtona są słuszne jedynie w
      szczególnych — inercjalnych — układach odniesienia, które (mówiąc niezbyt
      precyzyjnie) nie poruszają się ruchem przyspieszonym i nie wykonują ruchu
      obrotowego. Większość filozofów nauki uważa że pierwsza zasada dynamiki
      powinna służyć do wyróżnienia układów inercjalnych: układ odniesienia jest
      inercjalny, gdy ciała, które nie podlegają działaniu żadnych sił,
      poruszają się względem niego ze stałą prędkością. Gdy już wyróżnimy układy
      inercjalne za pomocą pierwszej zasady dynamiki Newtona, możemy przyjąć
      jako fakt doświadczalny, że w tych układach odniesienia słuszna jest druga
      zasada dynamiki.
    </Section>
    <Section>
      Ponieważ zasady dynamiki obowiązują jedynie w układach inercjalnych, więc
      na początku naszych rozważań ograniczymy się wyłącznie do takich układów
      odniesienia. Powinieneń jednak zdawać sobie sprawę, że istnieją sytuacje,
      w których konieczne jest — lub przynajmniej bardzo wygodne — posługiwranie
      się układami nieinercjalnymi. Najważniejszym przykładem układu
      nieinercjalnego jest w istocie sama Ziemia. Układ związany sztywno z
      Ziemią jest z bardzo dobrym przybliżeniem układem inercjalnym — co jest
      bardzo korzystną okolicznością dla wszystkich zajmujących się fizyką!
      Niemniej, Ziemia wiruje dokoła swej osi z częstością jednego obrotu na
      dobę, poza tym w ciągu roku obiega Słońce, które z kolei krąży powoli w
      okół centrum naszej Galaktyki. Te ruchy powodują, że układ odniesienia
      związany sztywno z Ziemią nie jest ściśle biorąc układem inercjalnym. Choć
      efekty związane z wymienionymi wyżej ruchami są bardzo małe, istnieje
      wiele zjawisk — na przykład pływy morskie lub kształt trajektorii pocisków
      wystrzeliwanych na duże odległości — które najłatwiej wyjaśnić,
      uwzględniając nieinercjalny charakter układu odniesienia związanego z
      Ziemią. W rozdziale 8 zbadamy, w jaki sposób należy zmodyfikować zasady
      dynamiki, aby były słuszne także w nieinercjalnych układach odniesienia.
      Na razie jednak ograniczymy naszą dyskusję do układów inercjalnych.
    </Section>
  </Article>
</template>
