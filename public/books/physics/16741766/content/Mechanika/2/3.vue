<template>
  <Article>
    <Begin nr="4.3" advanced="0"> Reakcja ciał na siłę </Begin>
    <h3>Trzecia zasada dynamiki newtona</h3>
    <Section>
      Dwie pierwsze zasady dynamiki Newtona dotyczą reakcji pojedynczego ciała
      na przyłożone do niego siły. Trzecia zasada dynamiki dotyczy zupełnie
      czegoś innego. Z każdą siłą przyłożoną do jakiegoś ciała związane jest
      inne ciało — ciało, które również na tę siłę reaguje. Gwóźdź jest uderzany
      młotkiem, wózek jest ciągnięty przez konia itd. Takie stwierdzenie
      niewątpliwe ma charakter czysto zdroworozsądkowy, jednak trzecia zasada
      dynamiki znacznie wykracza poza nasze codzienne doświadczenie. Newton
      zrozumiał, że gdy ciało 1 działa z jakąś siłą na inne ciało 2, to ciało 2
      zawsze działa z pewną siłą (siłą „reakcji”) na ciało 1. Wydaje się to
      całkiem naturalne: jeśli naciskamy mocno na ścianę, to można się
      stosunkowo łatwo przekonać, że ściana działa także z pewną siłą na nas —
      gdyby tej siły nie było. z pewnością byśmy się przewrócili. Jeśli siłę,
      jaką ciało 1 działa na ciało 2, oznaczymy jako
      <M s="\vec F_{12}" />, to trzecią zasadę dynamiki Newtona można zapisać w
      bardzo zwarty sposób.
    </Section>
    <Section>
      Jeśli ciało 1 działa siłą <M s="\vec F_{12}" /> na ciało 2. to ciało 2
      zawsze działa siłą reakcji <M s="\vec F_{21}" /> na ciało 1:
    </Section>
    <Formula nr="4.5"> \displaystyle \vec F_{1 2} = - \vec F_{21} </Formula>
    <Section>
      Jeśli siły działają wzdłuż linii łączącej środki ciał wtedy takie siły
      nazywamy siłami centralnymi. Trzecia zasada dynamiki nie wymaga, aby siły
      były centralne, jednak większość sił, z jakimi będziemy mieć do czynienia
      (grawitacja, przyciąganie elektrostatyczne między ładunkami elektrycznymi
      itd), ma tę właściwość.
    </Section>
    <h3>Zakres stosowalności</h3>
    <Section>
      W obrębie fizyki klasycznej trzecia zasada dynamiki, podobnie jak druga,
      jest spełniona z taką dokładnością, że można ją uznać za ścisły fakt tak
      jak to, że piłka jest okrągła<span style="text-decoration: line-through"
        >, a płci są dwie </span
      >. Znaczy co? Ja tu nic nie widziałem. Wracając, kiedy jednak prędkości
      ciał zbliżają się do prędkości światła, łatwo jest się przekonać, że tak
      jak poprzednie i trzecia zasada dynamiki nie może być słuszna. Dlaczego?
      Zasada ta głosi, że siły akcji i reakcji
      <i>mierzone w tej samej chwili</i> są równe co do wartości i przeciwnie
      skierowane. Właśnie tu mamy problem. Gdy zaczynamy mieć do czynienia z
      efektami relatywistycznymi to nie istnieje coś takiego jak
      <i>ten sam czas</i>. Dwa zdarzenia, które wedug jednego obserwatora są
      równoczesne, dla innego obserwatora mogą nie być równoczesne. Nawet jeśli
      dla jednego obserwatora zasada ta będzie słuszna to dla drugiego już nie
      musi. Trzecia zasada dynamiki nie może być zatem słuszna, gdy istotne
      stają się efekty relatywistyczne.
    </Section>
  </Article>
</template>
