<template>
  <Article>
    <Chapter nr="2" book="physics"> Wprowadzenie do fizyki </Chapter>
    <Begin nr="2.1" advanced="0"> Ruch i jego przyczyny </Begin>
    <Section>
      Nauka polega na ciągłym nauczaniu nowych faktów i odkłamywaniu
      poprzednich, które okazały się faktami nie być. Zanim dowiemy się czym
      fizyka ma być naprawdę musimy zacząć od nakreślenia podstawowych zasad, z
      których będziemy korzystać. Jednocześnie nie pozwolę, aby jakikolwiek z
      rozdziałów był zwykłą powtórką ze szkoły średniej czy z podstawówki. To by
      było zbyt nudne. Podstaram się więc nakreślić ci szkic tej prawdziwej
      fizyki. Fizyki, która nie ma uczyć cię obliczeń, a ma pozwolić ci poznać
      świat. Dowiesz się czym naprawdę jest to, co cię otacza. Nawet jeśli będą
      to informacje w 90% uproszczone i nieścisłe, a wzory często nie do końca
      prawidłowe pozwolą Ci chociaż w małym stopniu zachwycić się pięknem
      naszego świata i jego działaniem.
    </Section>
    <Section>
      Ten temat będzie stanowił najszybsze jak to tylko możliwe podsumowanie
      wszystkich wiadomości z mechaniki. Będzie dość nudny i mało odkrywczy, ale
      niestety potrzebny. Obiecuję, że następne tematy tego działu będą znacznie
      ciekawsze. To co, zaczynamy?
    </Section>
    <h3>Narodziny fizyki</h3>
    <Section>
      Nie wiem czy to był tylko nieszczęśliwy zbieg okoliczności czy przykra
      konieczność, ale w 1687 roku ukazała się książka, która dała początek
      całej nowoczesnej nauce. I wtedy się wszystko zaczęło...
    </Section>
    <Section>
      Książka ta napisana przez Isaaca Newtona nosi nazwę
      <i>Matematyczne zasady filozofii przyrody</i> (w oryginale
      <i>Philosophiae naturalis principia mathematica</i>). No ale my zajmujemy
      się fizyką, więc co filozofia i matematyka mają do rzeczy? Filozofia
      próbowała zrozumieć świat od zarania dziejów, jego strukturę, idee jakie
      zawiera, piękno czy dobro. Niestety jej jedynym narzędziem do badania
      rzeczywistości był ludzki mózg. W prawdzie nasze społeczeństwa się
      rozwijały, ale nie można nazwać tego rozumieniem. To jak zinterpretujemy
      zjawisko zależało tylko od nas samych. Nie mieliśmy do końca żadnej
      podstawy, aby wierzyć w to, a nie inne zdanie o otaczającym nas świecie.
      To nie tak, że filozofia, nie ma sensu i do niczego nie prowadzi, jednak o
      ile do zagadnień humanistycznych ludzki mózg sprawdzał się względnie
      przyzwoicie to do ścisłych i technicznych był absolutnie niedostosowany.
    </Section>
    <Section>
      Matematyka była nauką zupełnie innego rodzaju. Stanowiła pewien sposób
      opisu obiektów za pomocą liczb. Nauka absolutnie abstrakcyjna i oderwana
      od rzeczywistości, a przynajmniej taka się wydawała.
      <i>Philosophiae naturalis principia mathematica</i> postawiła sobie za cel
      zastosować język matematyki do opisu tych zagadnień filozofii, które
      tyczyły się przyrody, a więc świata materialnego. Właśnie takie jest
      znaczenie tego tytułu.
    </Section>
    <h3>Ruch i jego właściwości</h3>
    <Section>
      Najważniejszym wnioskiem jaki płynął z dzieła Newtona były trzy zasady
      dynamiki, z czego najbardziej użyteczna będzie dla nas druga. Stwierdza
      ona, że siła jaką działamy na ciało jest miarą jego przyspieszenia, a
      współczynnikiem proporcjonalności jest tu masa. Matematycznie zapisujemy
      to w ten sposób.
    </Section>
    <Formula nr="2.1">\vec F = m \vec a</Formula>
    <Section>
      Teraz dwie uwagi. Po pierwsze nie jest to prawdziwy wzór na drugą zasadę
      dynamiki i nie jest to definicja siły jako takiej, jednak ten uproszczony
      przypadek wystarczy ci póki nie przejdziemy do bardziej zaawansowanych
      przypadków. Po drugie za równo siła jak i przyspieszenie to wektory, to
      właśnie oznaczają te strzałki. Bardzo często będziemy je jednak pomijać.
      Kiedy wiemy, że dana wielkość jest wektorem nie będzie często sensu pisać
      za każdym razem strzałek nad wielkościami i gwarantuję Ci, że też nie
      będziesz ich najczęściej pisać. Będziemy używać strzałek tylko tam, gdzie
      jest to konieczne do zrozumienia natury zjawiska.
    </Section>
    <Section>
      Pierwsza zasada jest konsekwencją drugiej - jeśli nie ma siły nie ma
      przyspieszenia, a więc prędkość pozostaje stala. Może być zerowa, może być
      bliska prędkości światła, ale dopóki żadna siła na nią nie zadziała to
      będzie stała. Trzecia jest natomiast całkiem odmienna i mówi, że jeśli
      działamy na ciało siłą to ona działa na nas tą samą siłą. Jeśli uderzymy
      ścianę z siłą 1000N to ściana uderzy w nas siłą 1000N. Różnica jest taka,
      że ściana prawdopodobnie ani drgnie, ale ty sobie złamiesz rękę.
    </Section>
    <Section>
      Teraz pozostaje pytanie dlaczego puszczając ciało mimo, że nie działa na
      nie żadna siła po jakimś czasie się zatrzymuje. Otóż działa na nie siła
      związana z oporem powietrza. Cząsteczki powietrza zderzają się z naszym
      obiektem w końcu go wychamowując.
    </Section>
    <Bio>
      Isaac Newton prywatnie był bardzo podłym i wrednym człowiekiem. Dziś
      raczej nazwalibyśmy go socjopatą. Prawdopodobnie z tego względu nigdy nie
      stworzył rodziny. Znamy w historii tylko jeden przypadek kiedy Newton się
      uśmiechnął. Było to wtedy, gdy zapytano się go czy warto czytać dzieła
      greckich matematyków. Newton zamiast odpowiedzieć wybuchł maniakalnym
      śmiechem. Jego cytat
      <i>
        Jeśli widzę dalej, to tylko dlatego, że stoję na ramionach olbrzymów
      </i>
      wcale nie odnosił się do uznania dorobku swoich poprzedników. Była to
      złośliwa uwaga do wzrostu innego fizyka, Roberta Hooke'a, który był dość
      niski. Newton przywłaszczył sobie prawie cały jego dorobek i robił
      wszystko, aby nikt nigdy o nim nie usłyszał. Prawdopodobnie to Hooke
      zauważył wcześniej to, co Newton opisał jako własne zasady dynamiki.
    </Bio>
    <Section />
    <h3>Energia i pęd</h3>
    <Section>
      Nie jest zagadką, że im ciało szybsze i im ciało cięższe to trudniej je
      zatrzymać. Fizycy też nie kombinowali, pomnożyli te dwie wielkości i
      nazwali pędem. Z fizycznego punktu widzenia jest niesamowicie ciekawa, a o
      samym pędzie jeszcze niejednokrotnie usłyszysz.
    </Section>
    <Formula nr="2.2">\vec p = m \vec v</Formula>
    <Section>
      Jak widzisz jego postać jest bardzo analogiczna do siły, różni się tylko
      tym, że po w jednym mamy prędkość, a w drugim zmianę prędkości w czasie.
      Kilka przekształceń matematycznych pozwala nam połączyć te wielkości
      tworząc alternatywną formę drugiej dynamiki.
    </Section>
    <Math>\vec p = \vec F t </Math>
    <Section>
      To, co cechuje pęd to fakt, że jest wielkością zachowaną. Nie da się go
      wytworzyć i zniszczyć, można go tylko przetransformować. Oprócz tego jest
      jeszcze jedna wielkość o której póki co musisz wiedzieć, która jest
      zachowana, a jest to energia.
    </Section>
    <Section>
      Nie mamy tak naprawdę dobrej definicji energii. Energia to jest coś, co
      ciało ma, a im więcej ma energii tym większą pracę jest w stanie wykonać.
      Energia to wedle jednej z wielu definicji zdolność do wykonania pracy.
      Pracę liczymy w dżulach (J) oznaczamy za pomocą W i jest równa iloczynowi siły i drogi na której
      działa.
    </Section>
    <Formula nr="2.3">W = \vec F \cdot \vec s </Formula>
    <Section>
      Bardzo wygodnie jest wprowadzić wielkość zwaną mocą określającą jak wiele pracy wykonuje dany obiekt (np. silnik) na jednostkę czasu. Silnik o mocy 500W wykonuje pracę 500J w ciągu jednej sekundy.
    </Section>
    <Formula nr="2.4">P = \frac{W}{t} </Formula>
    <Section>
      Sama energia ma natomiast wiele postaci. Dla nas póki co będzie istotna
      energia kinetyczna i potencjalna. Energia kinetyczna jest związana z
      ruchem i jej przejawem jest fakt, że kiedy uderzy w ciebie rozpędzony tir
      raczej nie będzie co zbierać z ciebie i twojego samochodu. Jego energia
      kinetyczna zostanie przekształcona w pracę, która powoduje zgniecienie
      twojego samochodu. Liczbowo wyraża się to poprzez następujący wzór:
    </Section>
    <Formula nr="2.5">E = \frac{1}{2} mv^2 </Formula>
    <Section>
      Energia potencjalna jest najbardziej skomplikowana i związana jest z
      otoczeniem. Energii potencjalnej nabywa się w polach grawitacyjncych
      (-Gmm/r), polach elektrycznych (kQq/r) czy poprzez naciągnięcie sprężyny
      (1/2kx²). Wzór -GMm/r w warunkach ziemskich można przybliżyć, co nam
      absolutnie wystarczy do rachunków otrzymując użyteczny dla nas wzór na
      energię kinetyczną grawitacji.
    </Section>
    <Formula nr="2.6">E = mgh </Formula>
    <Section />
    <h3>Działanie</h3>
    <Section>
      Teraz dowiesz się o czymś, czego nie dowiedziałbyś się nigdzie indziej na
      żadnych studiach innych niż fizyka, jednak jest to na tyle ciekawe, że
      powinieneś o tym wiedzieć. Fizycy jak dobrze wiesz mają obsesję na punkcie
      wielkości stałych i zachowanych. Energia czy pęd to tylko niektóre, które
      się nie zmieniają. Ale jako, że my jesteśmy upierdliwi i nie słuchamy się
      reguł zróbmy coś całkiem na odwrót - odejmijmy od siebie energię
      kinetyczną i potencjalną.
    </Section>
    <Formula nr="2.7">\mathcal L = \frac{1}{2}mv^2 - mgh </Formula>
    <Section>
      Ta wielkość nazywa się lagranżjanem. Teraz zróbmy wykres
      <M s="\mathcal L (t)" /> pokazujący jak nasza wielkość zmienia się w
      czasie i policzmy polę pod tym wykresem od początku do końca ruchu.
    </Section>
    <Image src="wstep/11.png"><M s="\mathcal L (t)" /> i pole pod nim</Image>
    <Section>
      Otrzymane pole to całkiem nowa fizyczna wielkość, którą nazywamy
      działaniem. W czym ona jest tak magiczna? Okazuje się, że poruszający się
      układ zawsze, ale to zawsze wybiera taką drogę dla której działanie jest
      najmniejsze. Nosi to nazwę zasadą najmniejszego działania. Dlaczego tak
      się dzieje? Nikt nie ma pojęcia. Mimo to okazuje się, że jest to
      najważniejsza zasada w całej fizyce i z tej jednej reguły jesteśmy w
      stanie wyprowadzić praktycznie każdy wzór w fizyce. Możemy podejrzewać, że
      jedynym, co dla natury jest wysiłkiem jest zamiana energii kinetycznej w
      potencjalną, dlatego każdy obiekt dąży do tego, aby ich różnica była
      minimalna.
    </Section>
    <Image src="wstep/12.png">
      Ze wszystkich trajektorii każdy obiekt zawsze wybierze tą, dla której
      działanie jest minimalne. Jest to zasada najmniejszego działania.
    </Image>
    <Section>
      No dobrze, ale jak to osiągnąć? Doprowadzenie naszego pola pod wykresem do
      minimum to zagadnienie ściśle matematyczne i na nasze szczęście istnieje
      dział matematyki, który się wyspecjalizował w tym jednym konkretnym
      zadaniu. Nazywa się on rachunek wariacyjny. Aby dostać trajektorię dla
      której działanie jest minimalne musimy rozwiązać równanie
      Eulera-Lagrange'a. Samo równanie zawiera w sobie jednak pochodne, a nasza
      trajektoria będzie zadana równaniem różniczkowym, które należy później
      rozwiązać. Z tego względu jest to zagadnienie nieco bardziej skomplikowane
      i matematycznie stanie się dla ciebie osiągalne dopiero na studiach,
      jednakże mimo wszystko warto jest je poznać. Wzór ten wygląda tak.
    </Section>
    <Math>
      \frac{d}{dt} \bigg( \frac{\partial \mathcal L}{\partial \dot x} \bigg) -
      \frac{\partial \mathcal L}{\partial x} = 0
    </Math>
    <h3>Płyny</h3>
    <Section>
      Prawa mechaniki pozwoliły na opis nie tylko sztywnych obiektów, ale
      również płynów. Niestety masa czy siła przestają tu być jakkolwiek
      użyteczne. Potrzebujemy całkiem odmiennych wielkości, aby radzić sobie z
      płynami. Pierwszą z nich będzie gęstość i definiujemy ją poprzez stosunek
      masy płynu do jego objętości.
    </Section>
    <Formula nr="2.8">\varrho = \frac{m}{V}</Formula>
    <Section>
      Każdy płyn i materiał mają swoją unikatową gęstość. Drugim parametrem,
      który przyda nam się w opisie płynu jest ciśinenie. Wyraża ono siłę, jaka
      działa na powierzchnie płynu. Matematycznie ciśnienie otrzymujemy poprzez
      iloraz siły (nazywanej tu siłą parcia) i powierzchni na jaką działa.
    </Section>
    <Formula nr="2.8">\vec p = \frac{\vec F}{S}</Formula>
    <Section>
      No dobrze, ale spróbujmy teraz tych dwóch wielkości użyć. Wyobraź sobie,
      że wchodzisz pod wodę. Im jesteś niżej tym bardziej czujesz nacisk wody.
      Pomyślmy od czego może zależeć ciśnienie, jakie woda na nas wywiera. No
      oczywiście od głębokości, to podstawowy czynnik. Ale mamy jeszcze dwa
      dodatkowe. Jest to po pierwsze gęstość (im płyn bardziej gęsty tym nacisk
      na ciebie będzie wyższy) i przyspieszenie grawitacyjne (co jest oczywiste,
      gdyż zależy od niego jak mocno woda jest przyciągana w dół). Czy jest coś
      jeszcze? Okazuje się, że nie. Mnożąc te trzy wielkości dostajemy kompletny
      wzór na ciśnienie hydrostatyczne, jakie wywiera na nas spoczywający płyn.
    </Section>
    <Formula nr="2.8">p = \varrho g h</Formula>
    <Section>
      Hydrostatyka, która zajmuje się płynami w spoczynku jest naprawdę prostą
      nauką. Znacznie ciekawiej robi się, gdy zaczynamy analizować płyn w ruchu.
      Równania hydrodynamiki są znacznie trudniejsze, a niektóre dotąd nie
      zostały poznane. Instytut Matematyczny Claya ogłosił nagrodę miliona
      dolarów za dowód, że równanie Naviera-Stokesa posiada ogólne i
      jednoznaczne rozwiązanie. Spróbujmy jednak poznać je chociaż w minimalnym
      stopniu. W najprostszym przypadku jest to równanie Eulera, które wygląda
      tak:
    </Section>
    <Math>
      \varrho \bigg( \frac{\partial \vec v }{\partial t} + \vec v (
      \bigtriangledown \cdot \vec v ) \bigg) = \varrho g - \bigtriangledown p
    </Math>
    <Section>
      Teraz spróbujmy je zrozumieć. Prędkość płynu płynu zależy od dwóch
      zmiennych - czasu i miejsca. Iloraz <M s="\partial v / \partial t" />
      to tak zwana pochodna cząstkowa po czasie (t) i opisuje (nic odkrywczego)
      zmianę prędkości płynu w czasie (a więc przyspieszenie płynu). Symbol
      <M s="\bigtriangledown \cdot \vec v " /> to zmiana prędkości płynu, ale w
      przestrzeni. Wskazuje kierunek w którym nasz płyn przyspiesza. Po lewej
      stronie mamy więc sumę zmian czasowych i przestrzennych. Co mamy natomiast
      po prawej? Iloczyn gęstości i przyspieszenia grawitacyjnego od którego
      odejmujemy zmianę ciśnienia w przestrzeni.
    </Section>
    <Section>
      Wniosek jest taki, zmiana prędkości (zarówno ta w czasie jak i
      przestrzeni) jest proporcjonalna do gęstości płynu i zmian ciśnienia. Nie
      powinno nas to absolutnie dziwić. Druga zasada mówi przecież, że zmiana
      prędkości ciała (jego przyspieszenie) zależy od masy (a im płyn gęstszy
      tym cięższy) oraz siły (ciśnienie to siła działająca na daną
      powierzchnię).
    </Section>
    <Section>
      Prawdopodobnie większość ludzi teraz uzna, że oszalałem, ale zapomnieli,
      że oszalałem już jakieś 10 lat temu. W każdym razie, pamiętasz jak przed
      chwilą mówiłem o równaniu przedstawionym jako problem milenijny? Pokażę ci
      je i pomogę zrozumieć. Płyny dzielą się na doskonałe i rzeczywiste.
      Kryterium jest tu lepkość. W analizie płynów doskonałych pomijamy lepkość
      i uznajemy, że wynosi 0. Płyny rzeczywiste jednak tą lepkość posiadają.
      Lepkość wody to około 0,001 Pa<M s="\cdot" />s. W równaniu Eulera całkiem
      ją pomijamy, a więc opisuje ono płyn doskonały. Co natomiast jeśli lepkość
      płynu jest naprawdę duża i musimy ją uwzględnić? Płynami lepkimi są np.
      miód (10 Pa<M s="\cdot" />s), czy smoła (absurdalne 10 milionów Pa
      <M s="\cdot" />s). Wtedy musimy dodać do równania Eulera poprawkę
      zawierającą lepkość, a otrzymane równanie to właśnie równanie
      Naviera-Stokesa.
    </Section>
    <Math>
      \varrho \bigg( \frac{\partial \vec v }{\partial t} + \vec v (
      \bigtriangledown \cdot \vec v ) \bigg) = \varrho g - \bigtriangledown p +
      \mu \bigtriangleup v
    </Math>
    <Section>
      Lepkość jest oznaczona jako <M s="\mu" />, natomiast symbol
      <M s="\bigtriangleup " /> to coś w rodzaju podwójnego
      <M s="\bigtriangledown" />. Opisuje nam nie zmianę prędkości płynu w
      przestrzeni, a zmianę ze zmian prędkości płynu w przestrzeni. Słownie jest
      to zagmatwane, ale matematycznie wygląda bardzo prosto. Właśnie
      udowodnienie, że to równanie ma zawsze rozwiązane jest problemem
      milenijnym. Nie obliczenie go, ale pokazanie, że w ogóle istnieje. Chyba
      się nie dziwisz patrząc jak bardzo to równanie jest skomplikowane.
    </Section>
    <Section>
      Po co to wszystko? Oczywiście nie po to, żebyś liczył rozwiązania dla
      przepływów płynu. Chcę ci jedynie nakreślić ich zachowanie i pomóc chociaż
      w minimalnym stopniu rozumieć od czego zależy sposób w jaki przepływają
      woda, olej czy majonez.
    </Section>
    <FunFact>
      Istnieje zjawisko, które sprawia, że nawet w rzeczywistym płynie całkiem
      zanika lepkość. Zjawisko to nazywa się nadciekłością, jest niewyobrażalnie
      skomplikowane i może być opisane jedynie na gruncie fizyki kwantowej, ale
      istnieje i zajmiemy się jego opisem. W stanie nadciekłym była na przykład
      plazma kwarkowo-gluonowa, z której składał się wszechświat na początku
      swojego istnienia.
    </FunFact>
    <Section />
    <h3>Sprężystość i drgania</h3>
    <Section>
      Skoro już zajęliśmy się płynami to dlaczego nie wykorzystać zasad
      mechaniki do opisu materiałów i ogólnie rzecz biorąc ciał stałych?
      Materiałami zajmiemy się na poważnie gdy dowiemy się więcej o fizyce
      kwantowej, termodynamice i elektrodynamice. Póki co zajmiemy się jedynie
      ich mechaniką.
    </Section>
    <Section>
      Pierwszym, co nasuwa nam się na myśl, kiedy myślimy o badaniu ciał stałych
      są odkształcenia i naprężenia. Wydaje się nam, że są ze sobą
      nierozerwalnie związane. W końcu im większe naprężenie pręta tym bardziej
      się rozciąga. Intuicja ta wcale nie jest błędna, a prawo to nazywa się
      prawem Hooke'a.
    </Section>
    <Formula nr="2.9">\sigma = E \cdot \varepsilon</Formula>
    <Section>
      Spoko, a teraz co jest czym. Naprężenie zależy od siły i pola przekroju
      pręta, który rozciągamy. Jest więc niczym innym jak ciśnieniem, jakie
      działa na pręt, po prostu inaczej się nazywa. Grecka literka oznacza
      odkształcenie i nie ma ono jednostki. Odkształcenie 0.1 oznacza, że pręt
      rozciągnął się o 10%, odkształcenie 0.5 o 50%, a odkształcenie 1 oznacza,
      że pręt wydłużył się dwukrotnie (zwiększył długość o 100%). Współczynnik
      oznaczony E nosi nazwę modułu Younga i mówi nam o tym jak bardzo ciało
      jest podatne na odkształcenia.
    </Section>
    <Section>
      Prawo to jest spełnione dlatego, że niektóre obiekty mają właściwość,
      zwaną sprężystością. Nie pozwala ona na zmienianie ich kształtu. Im
      bardziej ciało wyginamy tym większa siła próbuje doprowadzić nasz pręt do
      stanu początkowego. Siła ta zwana jest siłą sprężystości. Trochę
      matematyki pozwala nam dotrzeć do wzoru w następującej postaci.
    </Section>
    <Formula nr="2.9">\vec F = -k \vec x </Formula>
    <Section>
      Gdzie x to wychylenie sprężyny, natomiast k to jej współczynnik
      sprężystości. Minus we wzorze oznacza, że siła sprężystości ma zwrot
      przeciwny do zwrotu wektora wydłużenia (lub skrócenia) sprężyny.
    </Section>
    <Section>
      Teraz zrobi się trochę trudniej. Naprężenia bowiem mogą nie tylko
      rozciągać pręt, ale też go zginać. Potrzebujemy więc dwie informacje o
      danym naprężeniu. Po pierwsze na jaką oś działamy, a po drugie w którą
      stronę ją wyginamy. Zobrazuje ci to ten rysunek.
    </Section>
    <Image src="wstep/13.png" />
    <Section>
      Jak łatwo się domyślisz musimy wprowadzić 9 składowych naprężeń.
      Naprężenia <M s="\sigma_{xx}" />, <M s="\sigma_{yy}" /> i
      <M s="\sigma_{zz}" /> będą odpowiadać za rozciąganie i ściskanie,
      natomiast pozostałe za zginanie. Otrzymany obiekt nie będzie więc
      wektorem, a czymś, co nazywamy macierzą lub tensorem. Dla porównania obok
      pokazałem pokazałem ci strukurę wielkości tensorowej (naprężenie),
      wektorowej (prędkość) i skalarnej / liczbowej (gęstość).
    </Section>
    <Math>
      \sigma = \begin{bmatrix} \sigma_{xx} \quad \sigma_{yx} \quad \sigma_{zx}
      \\ \sigma_{xy} \quad \sigma_{yy} \quad \sigma_{zy} \\ \sigma_{xz}\quad
      \sigma_{yz} \quad \sigma_{zz} \\ \end{bmatrix} \qquad v = \begin{bmatrix}
      v_x \\ v_y \\ v_z \end{bmatrix} \qquad \varrho = [ \varrho ]
    </Math>

    <Section>
      Co się jednak dzieje gdy puścimy naciągniętą sprężyne? Zauważymy, że
      wykonuje ona ruch, jednak nie byle jaki - sprężyna wykonuje drgania.
      Drgania mają to do siebie, że nasz obiekt będzie skakał od minimum do
      maksimum i z powrotem. Doskonale więc do opisu jego ruchu nada się funkcja
      sinus.
    </Section>
    <Formula nr="2.10">
      x(t) = A \ sin (\omega t + \varphi_0) \\ v(t) = A \omega \ cos (\omega t +
      \varphi_0) \\ a(t) = -A \omega^2 \ sin (\omega t + \varphi_0)
    </Formula>
    <Section>
      A to amplituda czyli maksymalne wyhylenie sprężyny. Omega (
      <M s="\omega" />) to tak zwana częstość kołowa lub pulsacja. Informuje nas
      o tym jak szybko drga sprężyna. Oznaczenie <M s="varphi_0" /> odpowiada
      natomiast za położenie początkowe sprężyny (tzw. faza). Ściśle
      matematycznie wyraża się dwoma wzorami.
    </Section>
    <Formula nr="2.11">\omega = \frac{2\pi}{T} = \sqrt \frac{k}{m}</Formula>
    <Section>
      T to czas potrzebny do wykonania pełnego drgania. Przykładowo nasza
      sprężyna musi przejść od minimum do maksimum i wrócić znowu do minimum.
      Litera k to znany nam już wcześniej współczynnik sprężystości, natomiast m
      to masa sprężyny. Teraz wzór F = -kx można zapisać alternatywnie jako F =
      - m<M s="\omega^2 " />x.
    </Section>
    <Section>
      Ostatnim, co musimy zrozumieć jest energia oscylatora (ciała wykonującego
      drgania). Oczywiście jak każde ciało ma on energię kinetyczną i
      potencjalną, która w przypadku sprężystości jest zależna od wychylenia.
    </Section>
    <Math>
      E_k = \frac{1}{2}mv^2, E_p = \frac{1}{2}kx^2 = \frac{1}{2}m \omega^2 x^2
    </Math>
    <Section>
      Zauważmy jednak, że gdy oscylator jest w punkcie maksimum lub minimum
      wtedy wychylenie, a zatem energia potencjalna mają maksimum i wynosi ona
      ona <M s="\frac{1}{2}kA^2" />, natomiast prędkość i energia kinetyczna są
      równe 0. Energia całkowita oscylatora wynosi zatem
      <M s="\frac{1}{2}kA^2" />, a jako, że energia zawsze pozostaje zachowana
      możemy wyprowadzić alternatywny wzór na energię kinetyczną.
    </Section>
    <Math>
      E_k = E - E_p = \frac{1}{2}kA^2 - \frac{1}{2}kx^2 = \frac{1}{2}k(A^2 -
      x^2)
    </Math>
    <h3>Fale i dźwięk</h3>
    <Section>
      Bardzo często po analizie drgań przychodzi czas na fale. Czym one się
      różnią? Fale to trochę (znacznie) bardziej skomplikowane zagadnienie.
      Między innymi z tego względu, że fale rozchodzą się w przestrzeni. Nasze
      wychylenie fali nie będzie zależeć jedynie od czasu, ale i od miejsca,
      które wybierzemy. Dlatego potrzebujemy dwóch zmiennych, x i t. Równanie
      najprostszej fali wygląda w ten sposób:
    </Section>

    <Math>y = A \ sin (-kx + \varphi_0)</Math>
    <Section>
      Literka k to dowolna stała, a skoro jest dowolna to znak nie robi różnicy,
      dlatego dałem tutaj -k. Tak wygląda sobie fala w dwuwymiarowej
      przestrzeni. Musimy jednak zadbać jeszcze, żeby się ruszała, a więc dodać
      zależność od czasu. W ten sposób otrzymujemy zależność już czasową i
      czasową i przestrzenną.
    </Section>
    <Formula nr="2.12">y = A \ sin (\omega t - kx + \varphi_0)</Formula>
    <Section>
      A teraz tradycyjnie co jest czym. Jak widzisz równanie to jest bardzo
      podobne do równania opisującego ruch drgania z tą różnicą, że drganie
      dzieje się w jednym wymiarze, natomiast wychylenie fali zależy jeszcze od
      miejsca przestrzeni. Omega jest ci już dobrze znana, natomiast k jest tak
      zwanym wektorem falowym, który co do wartości jest odwrotnie
      proporcjonalny do długości fali (natomiast zwrócony jest w stronę w którą
      fala biegnie, jednak to jest nieistotne).
    </Section>

    <Formula nr="2.13">
      \omega = \frac{2\pi}{T}, \quad k = \frac{2\pi}{\lambda}
    </Formula>
    <Section>
      Zaraz, zaraz, zaraz. Czym jest zatem długość fali. Otóż tak jak okres jest
      rozciągnięciem czasowym fali, tak długość fali jest rozciągnięciem
      przestrzennym. Okres i długość fali łączą się ważną zależnością. Zanim
      jednak ją opiszemy wprowadźmy jeszcze pomocniczą wielkość zwaną
      częstotliwością.
    </Section>
    <Image src="wstep/14.png">
      Długość fali to odległość, jaką przebiega fala w ciągu jednego okresu.
    </Image>
    <Formula nr="2.14"> f = \frac{1}{T} = \frac{\omega}{2\pi} </Formula>
    <Section>
      Częstotliwość mierzymy w hercach (Hz) i określa jak często dane zjawisko
      (w tym przypadku pełen okres fali) zachodzi w ciągu jednej sekundy. Dużo
      wygodniejsze jest pisać, że częstotliwość odświeżania twojego monitora to
      200Hz zamiast pisać, że odświeża się co 0,005s. Długość fali,
      częstotliwość i prędkość z jaką fala biegnie łączą się następującą
      zależnością.
    </Section>
    <Formula nr="2.14"> f = \frac{v}{ \lambda} </Formula>
    <Section>
      Myśląc o falach mechanicznych pierwsze co przychodzi nam na myśl to dźwięk. Nic dziwnego, jego odczuwanie to jeden z naszych zmysłów.
      Fale cechują się wielkością zwaną natężeniem. W przypadku fal świetlnych określa jasność, natomiast w przypadku dźwiękowych głośność.
      Natężenie równa się mocy źródła podzielonej przez powierzchnię jaką fala obejmuje. Jest to dość logiczne. Im większa moc głośnika i im blizej niego jesteśmy
      tym dźwięk wydaje się głośniejszy. Jaką jednak powierzchnię mamy wstawić do równania? Fale rozchodzą się w przestrzeni po powierzchni kuli. Dźwięk głośnika rozchodzi
      się nie tylko w przód, ale wokół niego. Dlatego powierzchnią jest tu powierzchnia kuli.
    </Section>
    <Formula nr="2.15"> I = \frac{P}{S} = \frac{P}{4\pi r^2} </Formula>
    <Section>
      Podawanie głośności w watach na metr kwadratowy nie było jednak wygodne. Ludzie stworzyli w tym celu wielkość zwaną poziomem natężenia, którą wyrażamy w decybelach.
      Brzmi znajomo? Jak zatem uzyskać głośność w decybelach? Służy nam do tego ten wzór.
    </Section>
    <Formula nr="2.16"> L = 10 log_{10} \bigg( \frac{I}{I_0} \bigg) </Formula>
    <Section>
    <M s="I_0" /> jest tu stałą nazywaną dźwiękiem otoczenia. Jest to najcichszy dźwięk możliwy do zarejestrowania przez ucho większości ludzi. Liczbowo wynosi <M s="10^{-12} W/m^2" />.
    Wynik otrzymujemy oczywiście w decybelach. Znając właściwości logarytmu możemy stwierdzić, że zwiększenie mocy dziesięciokrotnie spowoduje zwiększenie poziomu 
    natężenia dźwięku o 10 dB.
    </Section>
    <FunFact>
      Fakt, że czas różni się w równaniu falowym od przestrzeni tylko znakiem
      wydaje się zwykłym matematycznym przypadkiem. Jednak kiedy dowiemy się
      czegoś więcej, przestaje to być całkiem niewarty uwagi przypadek, a staje
      się to bardzo ciekawy przypadek. W teorii względności okazuje się, że gdy
      czas i przestrzeń tworzą jeden byt (zwany czasoprzestrzenią). Jedynym, co
      różni czas od przestrzeni to znak minus w
      <i>metryce czasoprzestrzeni</i> (pewnej macierzy opisującej jej kształt) .
      <Math>
        \eta_{\mu\nu} = \begin{bmatrix} -1 \quad 0 \quad 0 \quad 0 \\ 0 \quad 1
        \quad 0 \quad 0 \\ 0 \quad 0 \quad 1 \quad 0 \\ 0 \quad 0 \quad 0 \quad
        1\end{bmatrix}
      </Math>
    </FunFact>
  </Article>
</template>
