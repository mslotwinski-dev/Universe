<template>
  <Article>
    <Chapter nr="3" book="physics"> Ruch Postępowy </Chapter>
    <Begin nr="3.1" advanced="0"> Czas i przestrzeń </Begin>
    <h3>Przestrzeń</h3>
    <Section>
      Wyobraźmy sobie trójwymiarową przestrzeń, całkiem zaniedbując aspekt
      czasu. Jesteśmy zatrzymani, a przed nami ukazuje się wielka scena, na
      której dzieją się wszystkie zjawiska w danym momencie. Jak uporządkować
      wszystko, co się na niej dzieje? Potrzebne nam będą dwie rzeczy, po
      pierwsze przyrząd do mierzenia odległości, po drugie punkt zaczepienia
      naszego przyrządu. Musimy zdecydować który punkt uznamy za punkt
      początkowy. Nazwijmy go O. Następnie narysujmy 3 prostopadłe linie (albo
      dwie prostopadłe na ziemii i jeden wbity w ziemie patyk, bo nie umiemy
      rysować w powietrzu). Nazwijmy je x, y oraz z. To, co zbudowaliśmy to
      bardzo prosty układ współrzędnych. Teraz jedyne to wystarczy zrobić, aby
      opisać położenie jednego zdarzenia czy obiektu (nazwijmy go P) to
      przyporządkować mu 3 współrzędne leżące na wszystkich 3 osiach. Wygląda to
      mniej więcej tak.
    </Section>
    <Image src="kinematyka/1.png" />
    <Section>
      Za pomocą litery r zaznaczyłem wektor łączący środek układu O ze
      zdarzeniem P. Czasami dla wygody zmianę położenia ciała w przestrzeni będę
      oznaczał po prostu jako <M c="\vec{r}" />. Możemy również o
      <M c="\vec{r}" /> myśleć bardziej matematycznie i rozłożyć go na 3 wektory
      jednostkowe <M c="\htmlClass{hat}{\hat x}" />,
      <M c="\htmlClass{hat}{\hat y}" /> oraz <M c="\htmlClass{hat}{\hat z}" /> w
      każdym z kierunków. Jeśli nie wiesz czym jest wersor, baza, ani przestrzeń
      wektorowa nic nie szkodzi, po prostu przejdź do następnego punktu. Pojęcie
      wektora jednak, jest niezbędne, aby rozumieć fizykę. Te 3 wektory
      jednostkowe stanowią bazę trójwymiarowej przestrzeni wektorowej. Inaczej
      mówiąc, za pomocą odpowiedniej kombinacji tych 3 wektorów jednostkowych
      możemy otrzymać każdy punkt w przestrzeni.
    </Section>
    <Formula nr="3.1">
      {\displaystyle r(x, y, z) = x \htmlClass{hat}{\hat x} + y
      \htmlClass{hat}{\hat y} + z \htmlClass{hat}{\hat z}}
    </Formula>
    <h3>Czas</h3>
    <Section>
      Czas pozwala nam na dopełnienie opisu zjawiska. Wbrew pozorom ma więcej
      wspólnego z przestrzenią, niż może nam się wydawać. Wspólnie można je
      określić jako twór zwany czasoprzestrzenią. W mechanice klasycznej
      przyjmuje się, że czas jest jednym, uniwersalnym parametrem t, który
      zmienia się w taki sam sposób dla wszystkich obserwatoróww. Inaczej
      mówiąc, gdyby wszyscy obserwatorzy byli wyposażeni w precyzyjne zegary,
      które byłyby wzajemnie zsynchronizowanie, wówczas wszyscy przypisywaliby
      każdemu zdarzeniu taki sam czas.
    </Section>
    <h3>Granice mechaniki klasycznej</h3>
    <Section>
      Oczywiście wiemy, że takie założenie związane z czasem nie jest całkowicie
      poprawne: zgodnie z teorią względności zegary dwóch obserwatorów
      poruszających się względem siebie nie będą ze sobą zawsze zgodne, a czas
      postrzegany przez dwie osoby może być (a właściwie to po prostu jest)
      różny, gdy się względem siebie poruszają. To właśnie tłumaczy słynny
      paradoks bliźniąt, zgodnie z którym, poruszający się bliźniak odczuwa czas
      inaczej i starzeje się wolniej. Nie jest to żaden paradoks, a jedynie fakt
      fizyczny, który jest już dobrze zbadany. Niemniej w mechanice klasycznej,
      w zagadnieniach, w których wszystkie prędkości są znacznie mniejsze od
      prędkości światła, różnice między czasami mierzonymi przez różnych
      obserwatorów są całkowicie pomijalne i tak dokładnie będziemy robić, póki
      pozostaniemy w mechanice klasycznej. Zjawiska badające ruch ciał, których
      prędkości są bliskie prędkości światła nie są poprawnie opisywane przez
      mechanikę klasyczną i nimi zajmiemy się w ostatniej częsci książki
      związanej z relatywistyką.
    </Section>
    <h3>Układy odniesienia</h3>
    <Section>
      Wyobraź sobie prostą sytuację, w której mamy dwie osoby. Jedna jedzie
      samochodem, a druga ją obseruje siedząc na przystanku. Ta pierwsza jest w
      układzie nieinercjalnym, natomiast druga inercjalnym. W największym
      uproszczeniu można powiedzieć, że układ inercjalny to taki, który
      pozostaje w spoczynku lub porusza się ruchem jednostajnym względem innego
      układu odniesienia. Układ nieinercjalny to taki, który porusza się z
      przyspieszeniem względem innego układu odniesienia. Siła bezwładności czy
      odśrodkowa to pozorna siła działająca jedynie w układzie nieinercjalnym.
      Brzmi dziwnie, ale w pewnym momencie się z tym oswoisz.
    </Section>
    <h3>Zasada względności Galileusza</h3>
    <Section>
      Przechodzimy do ostatniego aspektu czasu i przestrzeni, który teraz
      będziemy omawiać w tym momencie. Wyobraź sobie, że jesteś w płynącej
      łodzi, jest noc i siedzisz zamknięty w pokoju. Masz do dyspozycji dowolny
      przyrząd fizyczny. Twoim zadaniem jest jedynie za ich pomocą dowiedzieć
      się, czy się poruszasz względem brzegu. Czy jest to możliwe?
    </Section>
    <Section>
      Odpowiedzi dał nam Galileusz, który wprowadził coś, co określamy jako
      zasadę względności Galileusza. Głosi ona, że prawa mechaniki we wszystkich
      układach inercjalnych są nieroróżnialne. Inaczej mówiąc, nie jest możliwe
      rozróżnienie dwóch układów, które poruszają się ruchem jednostajnie
      prostoliniowym lub spoczywają. Tę zasadę uogólnił Einstein łącząc konflikt
      mechaniki z elektrodynamiką postulując, że prawa wszystkich dziedzin
      fizyki dla inercjalnych obserwatorów nie są możliwe do odróżnienia. Tak
      naprawdę jesteśmy w stanie z samej zasady Galileusza wyprowadzić teorię
      względności Einsteina, że istnieje maksymalna prędkość rozchodzenia się
      informacji, którą znamy jako prędkość światała i wiele innych.
    </Section>
    <h3>Współrzędne krzywoliniowe *</h3>
    <Section>
      Bardzo często badanie ruchu ułatwia nam zmiana współrzędnych układu
      współrzędnych. Wybrażmy sobie wahadło, na którym drga kulka. Rozpatrując
      jego ruch operujemy na dwóch współrzędnych, które się cały czas zmieniają,
      x i y. Badanie ruchu takiej kulki jest z pewnością uciążliwe. Czy jest
      coś, co możemy zrobić, aby ułatwić sobie analizę jej ruchu? Okazuje się,
      że tak. Możemy przejść na tak zwane współrzędne krzywoliniowe. Zamiast x i
      y, przechodzimy odległość r od środka układu i kąt
      <M c="\varphi" /> symbolizujący nachylenie punktu. Łatwo zauważyć, że
      teraz mamy tylko jedną zmienną. Odległość r pozostaje stała, a zmienia się
      jedynie kąt <M c="\varphi" /> wychylenia wahadła. Właśnie tu tkwi siła
      współrzędnych krzywoliniowych.
    </Section>
    <Section>
      No dobra, ale kiedy już mamy równania zawierające x i y, to jak z tego
      zrobić r oraz <M c="\varphi" />? Wystarczy użyć funkcji trygonometrycznych
      sinus i cosinus. Otrzymujemy w ten sposób transformację:
    </Section>
    <Formula nr="3.2">
      {\displaystyle x = r \ cos \varphi, \qquad y = r \ sin \varphi}
    </Formula>
    <Section>
      Chcąc wyliczyć jawnie r i <M c="\varphi" /> trochę się namęczymy, ale
      ostatecznie dostaniemy następujące wielkości:
    </Section>
    <Formula nr="3.3">
      {\displaystyle r = \sqrt{x^2 + y^2}, \qquad \varphi = arctg(\frac{y}{x})}
    </Formula>
    <Section>
      A co w sytuacji kiedy mamy 3 wymiary? Potrzebujemy trzeciej współrzędnej i
      to od nas zależy, czy trzecią współrzędną będzie wysokość czy kąt. W
      pierwsym przypadku otrzymujemy współrzędne walcowe, w drugim sferyczne.
    </Section>
    <Image src="kinematyka/2.png">
      Układy współrzędnych: prostoliniowy, walcowy i sferyczny
    </Image>
    <Section>
      Transformacja do współrzędnych walcowych wygląda praktycznie tak samo jak
      do biegunowych w dwóch wymiarach, jedyną różnicą jest dodatkowy parametr
      z. Parametr y dalej będziemy traktować jako wysokość. Są one niesamowicie
      użyteczne np. w ruchu obrotowym albo podczas ruchu <i>śrubowego</i>.
    </Section>
    <Formula nr="3.4">
      {\displaystyle {\begin{cases}x = r \ cos \varphi\\z = r \ sin \varphi\\y =
      y\end{cases}} \qquad {\begin{cases}r = \sqrt{x^2 + z^2}\\\varphi =
      arctg(\frac{z}{x})\\y = y\end{cases}}}
    </Formula>
    <Section>
      Współrzędne sferyczne są znacznie trudniejsze pod względem
      trygonometrycznym, bo wymagają od nas zaangażowania aż dwóch kątów. Ich
      użyteczność jednak nam to mocno wynagradza, chociażby w astrofizyce gdy
      planety poruszają się po orbitach.
    </Section>
    <Formula nr="3.5">
      {\displaystyle {\begin{cases}x = r \ cos \theta \ cos \varphi\\z = r \
      cos\theta \ sin \varphi\\y = r \ sin\theta \end{cases}} \qquad
      {\begin{cases}r = \sqrt{x^2 + y^2 + z^2}\\\varphi = arctg(\frac{z}{x})\\
      \theta = arcsin(\frac{y}{r})\end{cases}}}
    </Formula>
  </Article>
</template>
