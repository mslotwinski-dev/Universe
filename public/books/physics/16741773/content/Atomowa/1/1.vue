<template>
  <Article>
    <Chapter nr="1" book="physics"> Atom wodoru </Chapter>
    <Begin nr="1.1" advanced="0">Postulaty Bohra</Begin>
    <h3>Czym jest atom?</h3>
    <Section>
      Słowo atom jest pochodzenia greckiego – atomos oznacza niepodzielny.
      Zostało ono zastosowane w starożytności przez Demokryta (ok. 460–370
      p.n.e.) na oznaczenie najmniejszej, niedającej się już podzielić cząstki
      materii. Była to jedynie spekulacja filozoficzna, gdyż w owym czasie nie
      było możliwości doświadczalnej weryfikacji tej idei. Dopiero począwszy od
      końca XVIII w. ziarnista budowa materii zaczęła zyskiwać podstawy naukowe.
    </Section>
    <Section>
      Obecnie wiadomo, że materia składa się z pierwiastków, czyli substancji
      prostych, których nie można rozłożyć zwykłymi metodami chemicznymi, a
      atomy stanowią ich najmniejsze części. W tym sensie także dzisiaj dla
      potrzeb chemii atom jest niepodzielny. Można go jednak rozłożyć na części
      składowe metodami fizycznymi.
    </Section>
    <Section>
      W jaki sposób? Oto przykład. Wyobraź sobie zamknięty zbiornik wypełniony
      jakąś substancją. Po orbitach wspomnianych atomów wokół jąder krążą,
      niczym satelity, elektrony. Nie jest niczym odkrywczym stwierdzić, że mają
      one pewną energię, aby je wyrwać z orbit musimy więc poświęcić część
      naszej energii. To teraz wyobraźmy sobie, że nasz pojemnik podgrzewamy.
      Temperatura w myśl fizyki statystycznej jest miarą średniej energii
      kinetycznej cząstek w danej objętości. W pewnym momencie temperatura, a
      zatem energia kinetyczna cząsteczek będzie tak wysoka, że elektrony
      zostaną powyrywane ze wszystkich orbit. Powstaje wtedy plazma, a sam
      proces nazywa się jonizacją.
    </Section>
    <Section>
      Możesz sobie pomyśleć, że fajne doświadczenie ale jakoś mało
      spektakularne. Zero wrażenia, wiem. A co jeśli powiem Ci, że o ile przy
      kilku tysiącach stopni następuje jonizacja, to przy kilku milionach
      rozpadają się nawet jądra? Kolejne zera w naszej temperaturze sprawiają,
      że temperatura rozrywa całe protony i neutrony. Powstaje plazma
      kwarkowo-gluonowa zachowująca się jednocześnie jak nadciekły płyn. Wydaje
      się, że tu już nie ma co się dalej rozpadać. Nic bardziej mylnego!
    </Section>
    <Section
      >Pamiętasz, że w przyrodzie mamy 4 główne rodzaje oddziaływań? Silne,
      słabe, elektromagnetyczne i grawitacyjne. Gdy nasz gaz osiągnie
      temperaturę biliarda K, przestaje istnieć oddziaływanie
      elektromagnetyczne, które razem ze słabym łączy się w oddziaływanie
      elektrosłabe. Dodając kolejne 15 zer przestaje istnieć również
      najsilniejsze z oddziaływań, łącząc się z poprzednimi w oddziaływania
      elektrosilne. Dokładając ostatnie 5 zer na końcu, osiągając kwintyliard
      stopni, dochodzimy do momentu kiedy grawitacja, a co za tym idzie
      zakrzywienie czasoprzestrzeni upada pod atakiem niewobrażalnej energii.
      Wszystkie oddziaływania są już jednym. Tak właśnie wyglądała rzeczywistość
      tuż po wielkim wybuchu. Wszystko i nic. Nie wiadomo czy kiedyś uda nam się
      osiągnąć tak kosmiczne temperatury, niektórzy fizycy już twierdzą, że są
      tak niemożliwe do osiągnięcia jak i prędkość światła. Wiemy natomiast, że
      jeśli nam się to uda, samodzielnie stworzymy warunki wielkiego wybuchu.
    </Section>
    <h3>Postulaty Bohra</h3>
  </Article>
</template>
