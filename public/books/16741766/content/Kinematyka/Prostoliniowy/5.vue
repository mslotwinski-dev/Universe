<template>
  <Article>
    <Begin nr="2.5" advanced="0">
      Spadek swobodny i przyspieszenie ziemskie
    </Begin>
    <h3>Grawitacja w ujęciu klasycznym</h3>
    <Section>
      W mechanice klasycznej, czyli tej najbardziej zbliżonej do naszego
      codziennego doświadczenia grawitacja to siła, która powstaje w wyniku
      przyciągania dwóch mas. Dokładnie jej wartość i właściwości poznamy w
      przyszłości. Powiem więcej, poznasz przynajmniej 3 teorie grawitacji,
      każda tłumacząca zjawiska grawitacyjne zupełnie inaczej.
    </Section>
    <Section>
      Niezależnie od tego jak wytłumaczymy z czego wynika, jej właściwości na
      ziemii są doskonale znane od setek lat. Przyspieszenie grawitacyjne jest
      nierozróżnialne od każdego innego przyspieszenia i działa na ciało
      niezależnie od jego masy. Bardzo prosto uzasadnić to korzystając z prawa
      powszechnego ciążenia i drugiej zasady dynamiki newtona, które wkrótce
      wprowadzimy w części dynamicznej. Mimo wszystko wyprzedźmy trochę te kilka
      działów i pokażmy się skąd się ono bierze. Masę ziemi oznaczymy jako M,
      masę ciała poddawanego sile grawitacji jako m, natomiast promień ziemii
      jako r. Wtedy
    </Section>
    <Math center="true" nr="2.11">
      {\displaystyle g = \frac{F_{grawitacji}}{m} = G \frac{Mm}{mr^2} = G
      \frac{M}{r^2} \approx 9,81 \frac{m}{s^2}}
    </Math>
    <h3>Swobodny spadek</h3>
    <Section>
      Rozważmy sytuację, kiedy puszczamy z jakieś wysokości (oznaczmy ją h)
      piłkę. Zapominamy oczywiście o wszelkich oporach ruchu, jedyną rozważaną
      siłą jest grawitacja. W tym przypadku to, co rozważamy to zwykły ruch
      przyspieszony. Droga sprowadza się do wysokości <Math>h_0</Math>,
      natomiast rolę przyspieszenia pełni przyspieszenie grawitacyjne g, które w
      polu ziemskim zawsze wynosi około 9,81<Math>\frac{m}{s^2}</Math>. Pamiętaj
      tylko, że zgodnie z układem współrzędnych przyspieszenie działa w dół,
      dlatego jego znak jest na minusie. Podstawowe równanie ruchu sprowadza się
      tutaj do
      <Math center="true" nr="2.12">
        {\displaystyle h(t) = h_0 - \frac{1}{2}gt^2}
      </Math>
      <Section>
        Jeśli się zastanowimy powyższe równanie rzeczywiście ma sens, bo wraz z
        czasem wysokość zmniejsza się od wysokości początkowej do zera.
      </Section>
    </Section>
    <h3>Rzut poziomy</h3>
    <Section>
      Powyższe równanie to oczywiście równanie uproszczone. Kolejny przypadek
      zakłada, że rzucamy przedmiot w ziemię lub do góry. To, czym się różni ta
      sytuacja, to fakt, że nadajemy obiektowi prędkość początkową zależną od
      siły rzutu. W tym przypadku równanie (2.12) przybiera pełną postac, która
      wygląda prawie tak jak równanie (2.5).
    </Section>
    <Math center="true" nr="2.13">
      {\displaystyle h = h_0 - \frac{1}{2}gt^2 + v_0t}
    </Math>
    <Section>
      Oczywiście pamiętaj o tym, że gdy początkowa prędkość działa w górę, jest
      ona dodatnia, natomiast kiedy rzucasz w dół jest ona ujemna. Tylko wtedy
      otrzymasz prawidłowe wyniki.
    </Section>
    <Section>
      Różniczkując powyższe równanie stronami otrzymujemy wzór na prędkość,
      który również dawno temu wyprowadziliśmy. Mam nadzieję, że potradisz to
      robić, jeśli nie - musisz to nadrobić. Różniczkowanie jest naprawdę
      proste, a pozwala ci zrozumieć fizykę i generalnie zmiany funkcji na
      znacznie lepszym poziomie.
    </Section>
    <Math center="true" nr="2.13"> {\displaystyle v = v_0 - gt} </Math>
    <Section>
      To również ma sens, w przypadku gdy rzucamy w górę prędkość będzie maleć i
      zbliżać się do zera aż zmieni znak i będzie poruszać się w dół. Gdy
      rzucamy piłkę w górę z prędkością 10<Math>\frac{m}{s}</Math> po jednej
      sekundzie jej wartość wyniesie 0, natomiast po dwóch sekundach wyniesie
      -10<Math>\frac{m}{s}</Math>.Gdy mamy rzut w dół prędkość przez cały czas
      będzie ujemna, ale jej wartość bezwzględna będzie rosła. Gdy rzucimy w dół
      piłkę z prędkością -10<Math>\frac{m}{s}</Math> jej prędkość po sekundzie
      wyniesie -20<Math>\frac{m}{s}</Math>, natomiast po dwóch -30<Math>
        \frac{m}{s}
      </Math>
      Nie odkryliśmy niczego nowego, ale przynajmniej pokazaliśmy na
      przykładach, że ten wzór działa.
    </Section>
    <h3>Grawitacja w ujęciu relatywistycznym (ciekawostka)</h3>
    <Section>
      Zaraz zaraz, coś tu nie gra. Wróćmy na sam początek tematu do definicji
      grawitacji. Co jeśli ciało nie ma masy? Druga zasada Newtona mówi nam, że
      nie powinno ono wtedy być przyciągane przez grawitację. Światło z
      pewnością nie ma masy, jednak chwilę wcześniej pisałem o tym, że w
      grawitacja jest nieodróżnialna od przyspieszenia, co oznaczałoby, że skoro
      w przyspieszającej windzie względem nas światło się porusza w dół, w polu
      grawitacyjnym też powinno. Z resztą, sami słyszymy, że czarna dziura ma
      tak silne pole grawitacyjne, że wciąga nawet światło, więc coś musi być na
      rzeczy. Mamy więc dwie opcje, albo zasada dynamiki jest fałszywa albo
      światło ma masę.
    </Section>
    <Section>
      Odpowiedź jest jednak jeszcze inna. Grawitacja to nie jest siła, a prawo
      powszechnego ciążenia to tylko uproszczenie. Jako siłę traktujemy ją w
      dobrym przybliżeniu i nam to w zupełności w tej książce wystarczy, ale
      żeby jednak wyjaśnić to zjawisko nie wystarczy nam fizyka klasyczna.
      Okazuje się bowiem, że w szerszym ujęciu, tak zwanej teorii względności
      (fizyce relatywistycznej) grawitacja to zakrzywienie czasoprzestrzeni, w
      której ciało się porusza. Możemy zilustrować ziemię jako ciężką kulę,
      która robi wgniecenie na siatce (czasoprzestrzeni). Kładąc inną, mniejszą
      kulkę na tej siatce "wpadnie" ona do dołka, który zrobiła nasza duża
      kulka. Dokładnie tak współcześnie rozumie się grawitację, jako takie
      zagięcie przestrzeni, w które wpadamy.
    </Section>
  </Article>
</template>
