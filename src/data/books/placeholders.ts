export const aboutplaceholder = `Podstawy fizyki atomu wydanie 2 to nowa, odświeżona wersja znanego podręcznika, w której Autorka kompleksowo omawia zagadnienia związane z fizyką atomu.

Zarówno atomy różnych pierwiastków, jak i atomy różnych izotopów danego pierwiastka, a także atomy tego samego izotopu, ale będące w różnych stanach energetycznych (w różnych stanach wzbudzenia), różnią się od siebie w sposób wykrywalny doświadczalnie metodami fizyki atomowej. Te charakterystyczne, unikatowe cechy danego atomu wynikają z jego wewnętrznej struktury, określonej przede wszystkim usytuowaniem poszczególnych elektronów w powłoce elektronowej, a także, choć w mniejszym stopniu, własnościami jądra. Badanie i opis tej struktury stanowi przedmiot współczesnej fizyki atomu.

Chociaż w swojej istocie fizyka atomu rządzi się prawami fizyki kwantowej, w wielu przypadkach do opisu zjawisk atomowych można stosować prawa fizyki klasycznej, co wybitnie ułatwia rozwiązywanie różnych problemów. Jak każda nauka przyrodnicza, fizyka atomu jest nauką indukcyjną: na podstawie obserwacji i eksperymentu stara się odkryć i opisać w formie matematycznej prawa Przyrody, które są w niej zawarte i które nią rządzą. Jest to możliwe dzięki temu, że prawa te (jak to wiemy do dzisiaj) są niezmienne: raz wykryte i ustalone na podstawie poprawnie wykonanego doświadczenia, pozostają zawsze słuszne. Natomiast w miarę zwiększenia dokładności pomiarów mogą być one stopniowo uściślane.

 • Poznaj charakterystyczne wielkości promieniowania atomowego
 • Sprawdź, czym są widma absorpcyjne
 • Zobacz, jakie są konsekwencje zasady Pauliego dla struktury atomów
 • Przeanalizuj powstawanie liniowego widma rentgenowskiego`
